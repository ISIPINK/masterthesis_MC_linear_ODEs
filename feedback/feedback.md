Ik sluit me aan bij de mening dat er nog wat werk dient te gebeuren voor het afwerken van de thesis. Hij heeft duidelijk al heel wat gelezen, maar ik heb niet de indruk dat zijn eigen inbreng op dit moment voldoende is. De meest voor de hand liggende manier om dit te verbeteren ligt in het uitvoeren en (vooral) bespreken van wat meer numerieke experimenten.

De voornaamste werkpunten zijn volgens mij als volgt:

    Ik vond de tekst zelf wat moeilijk om te volgen wat volgens mij aan drie aspecten ligt:
        Een gebrek aan expliciete vermelding van wat zijn eigen inbreng is in tegenstelling tot het reproduceren en beschrijven van de geciteerde werken in de aparte hoofdstukken.
        Het ontbreken van een overzicht/conclusie op het einde.
        Een aantal onnauwkeurige formuleringen, b.v. p.27: “Current RMC algorithms for PDEs are related to Brownian motion.”, en een gebrek aan definities van sommige symbolen, b.v. de psi op p. 27.
    In hoofdstuk 3 ontbreekt er een belangrijke nuance, in de zin dat het vergelijken van twee methoden met verschillende kost per tijdstap niet enkel op basis van de tijdstap grootte kan gebeuren. Hier is een discussie van de effectieve verwachte rekenkost aan de orde. Meer bepaald: “Wat zijn de voor- en nadelen van deze recursieve aanpak t.o.v. meer klassieke methodes?”
    In hoofdstuk 4 zou ik een vergelijking van de verschillende methoden verwachten. Ook de bewijzen hier dienen uitgewerkt te worden.

Verder heb ik nog wat opmerkingen die de algemene kwaliteit van de thesis zouden verhogen:

    In hoofdstuk 1 zou het goed zijn om het probleem te motiveren alvorens direct de techniek te beschrijven. Er wordt verwezen naar de paper van Sawhney et al., maar waarom vinden zij dit een interessant probleem?
    De tekst zelf moet ook nogmaals nagelezen worden, want er zijn heel wat kleine fouten doorheen de tekst. Ik geef even een niet-exhaustieve lijst, samen met een aantal detailopmerkingen:
        “green function” -> “Green’s function” doorheen de tekst
        verwijzingen naar stellingen/voorbeelden/… alsof het vergelijkingen zijn (dus b.v. “(4.1.3)” i.p.v. “Lemma 4.1.3”)
        afkortingen in legendes worden niet altijd toegelicht
        Theorema 4.2.3 bevat twee keer het woord “the”
        In definitie 2.1.1 worden de vrije parameters Y_1 en Y_2 geïntroduceerd, zonder te motiveren waarom deze nuttig zijn. Deze uitleg komt pas achteraf.
        p. 5, Bernoulli notatie wordt hier voor het eerst gebruikt zonder expliciet de notatie in te leiden (de lezer moet terug naar de lijst symbolen kijken voor de definitie)
        Er kan nog wat uitleg toegevoegd worden voor de afleiding van vgl. 12.
        Sectie 2.3, hier zou ik vroeg genoeg expliciet vermelden dat de nonlineariteit buiten de verwachte waarde valt en dat het niet gaat om de verwachte waarde van een niet-lineaire functie.
        Vgl. 41, zelfde opmerking als voor Bernoulli.
        Eerste regel p. 18: Welke regulariteitsvoorwaarden zijn hier nodig?
        Vgl. 59: Hier ontbreken subscripts bij de t-waarden
        De beschrijving van figuur 6 vind ik niet heel duidelijk. Mogelijks kan wat meer toelichting in de tekst hierbij helpen.
        p. 24: In welke zin lijkt figuur 6 op vaste-puntsiteraties?
